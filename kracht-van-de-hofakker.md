---
title: Kracht van de Hofakker
feature_text: |
  Kleinschalig, staatsvrij, geïnspireerd door de vrije school, vernieuwend
feature_image: "/assets/muurschildering.png"
excerpt: "Kracht van de Hofakker, kleinschaligheid, staatsvrij, vrije school, vernieuwend"
aside: true
---
### Kleinschalig

Wij kiezen voor kleinschalig onderwijs. Door een overzichtelijk en kleine klas kan in het onderwijs elke leerling gezien worden en dat krijgen wat hij of zij nodig heeft. Het biedt de leraar de mogelijkheid om het aanbod echt te personaliseren, zodat de kinderen dat aangereikt krijgen wat ze nodig hebben om tot ontwikkeling te komen en hun enthousiasme en motivatie te prikkelen. 

Kleinschaligheid creëert ook een gevoel voor de gemeenschap, zowel bij de kinderen als bij de ouders. Kinderen van alle leeftijden ontmoeten elkaar in spel en leren. Zo kunnen oud en jong van elkaar leren. Om de heen school is de gemeenschap van ouders die door de kleinschaligheid betrokken en actief kunnen zijn in de school. Wij investeren ook in dit stuk door de ontmoeting tussen ouders en leerkrachten te faciliteren. Dit blijkt zeer vruchtbaar en vanuit deze gemeenschap ontstaan allerlei mooie activiteiten en projecten. 

Wij willen nooit meer dan 15 leerlingen per docent en op dit moment zitten we tussen 5-10 leerlingen per docent. 

### Staatsvrij
De Hofakker is een staatsvrije school. Dit stelt ons in staat om de ontwikkeling van de kinderen echt centraal te stellen in het onderwijs dat op de school wordt gegeven. Het geeft ons de mogelijkheid om aan te sluiten bij de ontwikkelingsweg van de kinderen, zonder concessie te hoeven doen aan de eisen van de overheid. Het aanbod aan onderwijs wat de kinderen genieten is hierdoor zeer divers en rijk. Het biedt ons de mogelijkheid om echt vrij en vernieuwend onderwijs te geven, zoals de vrije school ooit bedoeld heeft. Volgens ons is een echte vrije school op dit moment alleen mogelijk zonder bemoeienis van de overheid. Het betekent ook dat de school afhankelijk is voor zijn financiën van ouderbijdrage en donaties.

Overigens zijn we wel een erkende school en ouders voldoen aan de leerplicht wanneer hun kinderen bij ons naar school gaan.

### Vrije School

Ons lessen worden geïnspireerd vanuit pedagogie waar de vrije school ooit uit is ontstaan. Dat betekend dat we de ontwikkeling van het kind centraal stellen in wat we aan de kinderen aanbieden. Daarbij proberen we hart, handen en hoofd aan te spreken om het kind in zijn volledigheid en onafhankelijkheid te laten groeien. Dat wil zeggen dat we niet slecht streven naar de cognitieve ontwikkeling van kinderen maar ook de ontwikkelingen die gestimuleerd wordt door schilderen, dansen, bewegen, handwerken, sociale interactie en meer. We willen de kinderen in al hun rijkdom laten groeien tot mensen die onafhankelijk en vrij zijn om hun eigen doelen te verwezenlijken met bewustzijn voor hun omgeving.  

### Vernieuwend

De Hofakker biedt de ruimte om vernieuwend onderwijs te geven. In en om de school staat een rijke leeromgeving tot onze beschikking waar we van, in en door kunnen leren. In deze omgeving kunnen we op creatief wijze aan het werk. We creëren projecten en (moes)tuinen, verzorgen dieren, verkennen het bos. Zo krijgt de wereld en de lessen voor de kinderen betekenis en ontwikkelen ze eigenaarschap en motivatie voor hun ontwikkeling. Uit deze omgeving komt ook inspiratie voor kunstzinnig onderwijs en kunnen de kinderen hun kunstzinnig ontwikkeling koppelen aan de wereld om hun heen. De kinderen leren zo dat ze met hun handelen invloed hebben om hun omgeving en zien ze de echte opbrengst van hun inspanningen. 

Wij proberen de kinderen dat te bieden wat ze nodig hebben om tot ontwikkeling te komen en kunnen dat door de kleinschaligheid zeer specifiek aanbieden. Het geeft ons de mogelijkheid om elk kind te zien en te kijken wat we deze kunnen bieden om zijn hart, handen en hoofd te activeren en zo te stimuleren hun eigen ontwikkelingspad te gaan.

In de school is ook veel aandacht voor groepsvorming en sociale dynamiek. We besteden expliciet aandacht aan hoe de kinderen en de groep functioneert. Zo leren we elkaar vertrouwen en ontstaat de veiligheid die nodig is om te laten zien wie je bent, wat er met je gebeurt en wat je nodig hebt. Doordat de kinderen van een diverse leeftijd met elkaar samen zijn en werken, ontstaat een sfeer waarin kinderen van verschillende leeftijden elkaar kunnen helpen en ondersteunen. 

